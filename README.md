# Projectplan

# Conceptplan (basis)

Wij zijn van plan om voor deze opdracht een triviawebsite te maken. Het idee van de website is om spelers in lobby's van 1 tot 5 personen alleen of samen vragen te laten beantwoorden met instelbare moeilijkheidsgraden en challenges. Spelers kunnen punten scoren door een vraag binnen de tijd goed te beantwoorden en hun scores worden opgeslagen in verschillende leaderboards. De score wordt bepaald door de moeilijkheidsgraad van de quiz en de verbonden challenges. Challenges worden dagelijks en om het half uur gewijzigd.

### Minimum requirements

- Index
- Inloggen/ registreren / uitloggen
- Lobby met vragen om te beantwoorden
- Samen kunnen spelen in een lobby
- Challenges bij de vragen die de score beinvloeden
- Scoreboards
- Chatsysteem

# Conceptplan (uitgebreid)

### Het spel

Om het basisplan uit te breiden voegen wij een nieuwe gamemode toe aan de lobby's. Deze gamemode is gebaseerd op enige elementen van het spel 'werewolf'. In de lobby werken spelers nog steeds samen om vragen te beantwoorden, maar er wordt een rollenspel toegevoegd. Dit rollenspel focust zich op de discussie rondom het beantwoorden van de vragen.

Allereerst zijn er normale spelers die de vragen goed willen beantwoorden voor punten.

Als tweede is er een leider aanwezig die het gesprek leidt en een bonus krijgt als de vragen goed worden beantwoorden. Bij fout beantwoorde vragen verliest de leider echter punten.

Als laatste is er een 'fool' die als doel heeft de groep in de weg te zitten en ze te leiden naar het fout beantwoorden van de vraag. De 'fool' weet het antwoord op de vraag van tevoren en kan dit gebruiken om de groep de verkeerde kant op te sturen. Bij het verkeerd beantwoorden van de vraag krijgt de 'fool' punten.

Een extra functie van de leider is het ontmaskeren van de 'fool'. Als de leider goed raadt wie de 'fool' is van het spel krijgt hij hier punten voor.

Uiteindelijk is het de bedoeling dat er leuke discussie plaatsvindt rondom het beantwoorden van de vragen en dat de rollen van leider en 'fool' slim worden gespeeld wat leidt tot leuke situaties.

### Features

- Index (homepagina/ startpagina. Hub om te navigeren)
- Login (inloggen, mogelijk wachtwoord vergeten toevoegen aan deze route)
- Register (registreren)
- Configuration (moeilijkheidsgraad, gamemode, challenges, lobbysettings)
- Lobby (trivia spelen, score zien, configuration zien)
- Chat (live communiceren over de vragen, gebruikersnamen kunnen zien, rollen verdelen)
- Scoreboard (zien van de scores en mogelijk het zoeken van spelers)
- Profile (zien van je eigen statistieken en badges)
- Badges verzamelen
- Learn more (informatie over het spel, spelregels, tips)

### Score

Fools en leaders worden opgenomen op de leaderboards en krijgen een score gebaseerd op hun 'succesrate'. Dit is een percentage van de gewonnen games als hun rol vermenigvuldigd met een factor 'gespeelde games'. De beste fools en leaders kunnen dagelijks een badge verdienen.

De scoreboards wat betreft de normale gamemode blijft hetzelfde en dagelijks kunnen de beste spelers ook een badge verdienen

### Profiel

Elke speler krijgt zijn eigen profiel met statistieken van hun normale games en speciale games als fool en leader. Op hun profiel staan ook hun badges

### Learn more

Op deze pagina wordt de speciale gamemode gebaseerd op werewolf uitgelegd

# Projectorganisatie

Wij beginnen alle drie met weinig ervaring, dus het is nu lastig om rollen in te delen. Wanneer wij
meer visie hebben op het project en de te gebruiken methoden kunnen wij deze rollen beter
indelen. Omdat wij elkaar iedere dag zien kunnen wij makkelijk inplannen wat iedereen doet en
makkelijk in de gaten houden wat iedereen doet.

### Communicatie

Communicatie binnen de groep zal iedere werkdag plaatsvinden via bijeenkomsten, whatsapp en
slack. Over het algemeen komen wij bijeen op het science park. In het geval dat er afgeweken wordt
van de planning wordt dit aan de groep gecommuniceerd en proberen wij hier samen een
oplossing voor te bedenken.

### Verantwoording voor geleverd werk

Om ieders bijdragen bij te houden gebruiken wij trello. Hiermee kunnen wij een overzichtelijke
taakverdeling maken die iedereen in de gaten kan houden. Wanneer iemand het niet eens is met
de evenredigheid van ieders bijdragen wordt dit aangegeven. Hiernaast gebruiken wij github om
programmeerzaken bij te houden.

### Algemene werkafspraken

Als eerste zal iedereen aanwezig zijn bij de bijeenkomsten tenzij dit vooraf anders is aangegeven.
De bijeenkomsten vinden plaats rondom onze roosters en zullen minimaal 2 uur duren. Dit houdt
het volgende in:
● Maandag na het hoorcollege
● Dinsdag na PAV
● Woensdag na het laptopcollege
● Donderdag tussen 11.00 en 17.00
● Vrijdag voor het laptopcollege en mogelijk erna
Als tweede zal de werkdruk evenredig verdeeld worden en wordt er gecommuniceerd als iemands
taak niet op tijd af is of niet uitpakt zoals verwacht.
Als derde gaan wij ervan uit dat iedereen zijn verantwoordelijkheid aangaande het project neemt.
Als laatste verwachten wij dat iedereen op tijd begint aan de individuele opdrachten zodat er geen
conflicten zullen zijn met het project.


